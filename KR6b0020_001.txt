#-*- mode: mandoku-view; -*-
#+TITLE: 太子墓魄經
#+DATE: 2015-08-30 19:33:59.261491
#+PROPERTY: JUAN 1
#+PROPERTY: ID KR6b0020
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
¶¶¶¶¶<pb:KR6b0020_TKD_11-0373a>
佛說太子墓魄經(開元錄云沐魄或慕魄)¶¶豈
西晉月氏三藏竺法護譯
¶聞如是一時佛在舎衞國祗樹給
孤獨園告¶諸比丘昔者有王名波
羅㮈王有一太子¶字名墓魄生有
無窮之明端正妙潔无有¶雙比父母奇
之供養瞻視湏其長大當爲立¶字然
太子結舌不語十有三歲恬惔質朴
志¶若死灰意如枯木目不視色耳不
聽音狀¶類瘖瘂聾盲之人於是父母
患而猒之王¶語夫人當奈之何此子將
爲他國所笑夫¶人語王當召相師相
之知當語不王卽召¶婆羅門師使相
太子婆羅門言此子非是世¶間人
爲是熒惑耳外爲端正内懷不祥危
¶國滅宗將至不久不可畜養冝當生
埋誅而¶煞之不除此子則絕國嗣王
語夫人當如¶之何今若不除此子恐
後無復立太子¶於是夫人隨王所爲王
卽召國中大臣共議¶之一臣言當遠
徙深山無人之處一臣言¶當沒深水
中一臣言但當隨師所語掘作深¶坑
而生埋之王卽隨是一臣所語卽召外
陣¶兵三千餘人使掘地作藏給世
<pb:KR6b0020_TKD_11-0373b>
資糧侍以<md:KR6b0020_T_001-0410b>¶五僕太子衣服瓔珞珠寶
盡還太子於是¶夫人心欲傷絕我獨
無相生子薄命乃値¶此殃事不得止
涕淚哽咽不能自勝於是復¶送太子
著正殿上五百夫人見太子端正姝
¶好無有雙比皆言太子何以不語而
當生埋¶五百婇女見太子端正姝好
皆爲太子作礼¶而言何以不語而當
生埋各爲太子作其¶伎樂太子默然
不觀不聽復送太子著外¶殿上五百
大臣見太子端正姝好無有雙比¶前
白大王太子非是不語之人且復宿
留¶語在不夂婆羅門言不可審信王
語大臣¶此是國事非卿所知作藏巳
訖來迎太子¶王語其僕使太子載我四
望象車令國中¶人民就觀太子當語
若語者便載來還於¶是太子乘車尋
路國中耆舊大臣皆宛轉車¶前而言
太子要當一語若不語者便以車輾
¶我上過去遮蠡虎賁扶避使過遂侍
太子¶遂到藏所時有數千万人皆隨
太子徃到藏¶所皆塞藏戶太子復不
得前遮蠡虎賁麾人¶便却太子適前
太子墓魄經第二張豈
<pb:KR6b0020_TKD_11-0373c>
飛鳥走獸復驚來前遶¶藏三帀復塞
藏戶太子復不得前於是太¶子舉右
手住而言我正不語而當生埋我適
¶欲語恐入地獄我所以不語者欲安
身避害¶濟神離苦是以不語而信誑
詐之言謂我¶聾盲爲實瘖瘂是時人
民聞太子語有絕妙¶之音世所希聞
行者爲止坐者爲之起皆¶言太子神
聖乃爾皆前叩頭求恩悔過原赦¶我
罪其僕聞之歡喜踊躍馳白大王太
子巳¶語上徹蒼天下徹黃泉飛鳥走
獸皆來伏聽<md:KR6b0020_T_001-0410c>¶於太子前王聞太子語
歡欣踊躍卽與夫¶人駕四望象車徃
迎太子太子顧視父王¶下車避道四
拜而起而言勞屈父王遠來見¶迎今
日父子巳生相棄捐恩愛巳乖骨肉
¶以離其義甚愆不可聽觀王語太子不可
¶不可汝爲智者當原不及共還入國
舉位與¶汝我自避退太子答言我曾
爲國王用行¶有缺漏故下入地獄六
万餘歲蒸煮剝裂其¶痛難忍當此之
時父母寧能知我地獄苦痛¶劇不寧
能分取我身上痛不我
猒畏地太子墓魄經第三張豈
<pb:KR6b0020_TKD_11-0374a>
獄¶苦是以結舌不語十有三歲冀得
免瑕除去¶垢穢出於塵埃之外不與
罪會除憂去累¶念生若寄不可選軟
去道日遠高翔遠逝¶自濟於世世間
無常恍惚如夢室家歡娛¶湏臾間耳
歡樂暫有憂苦延長王知太子意¶堅
志固遂聽學道於是太子棄國捐王
入¶山求道思惟禪定壽終卽生兜術
天上畢¶天之壽下生世間爲迦維羅衛
王作太子自¶致得佛佛告阿難爾
時太子墓魄者我身¶是也是時父王
者今閱頭檀是也是時母¶者今摩耶
是也是時侍我五僕者阿若拘¶鄰等是
也是時婆羅門欲生埋我者今調達
<md:KR6b0020_T_001-0411a>¶是也我與調達世世有怨佛說經訖
諸弟¶子諸天龍鬼神帝王人民皆大
歡喜爲佛作¶礼
¶佛說太子墓魄經
